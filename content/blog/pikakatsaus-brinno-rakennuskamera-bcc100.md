---
date: 2017-12-09T20:50:59+00:00
title: Pikakatsaus - Brinno rakennuskamera BCC100
keywords:
- brinno
categories: [laitteet]
tags: [brinno, kamera, timelapse]
banner: "uploads/2017/12/09/ATH110120.jpg"

---
![](/uploads/2017/12/09/ATH110120.jpg)

## Time Lapse kamerat

Brinno on Taiwanilainen yritys joka valmistaa erityisesti ns. Time Lapse kameroita. Time Lapse kameran pääsääntöinen ominaisuus on ottaa valokuvia halutuin väliajoin ja muodostaa niistä yhtäjaksoinen videonauhoitus. Tähän käyttöön suunnitellut kamerat tekevät tämän nimenomaisen asian erityisen hyvin. Valmistaja lupaa että laite jaksaa ottaa 270 000 kuvaa tai toimia jopa maksimissaan neljä kuukautta sen käyttämillä AA paristoilla. Kauniina kesäpäivänä voi tietysti viritää oman digikameran ottamaan tasaisin väliaijoin kuvia mutta on huomattava etteivät normaalit kamerat ole suunniteltu siihen että niillä otetaan satoja tuhansia kuvia. Time Lapse kamerat ovat sen sijaan rakennettu juuri tähän tarkoitukseen.

## Käyttötarkoitus

Mikä tekee sitten tästä kamerasta juuri rakennuskameran? No ei oikeastaan mikään. Siinä ei ole mitään erityistä ominaisuutta mikä olisi juuri rakennuskäyttöön suunniteltu. Käytännössä se toimii yhtä hyvin mihin muuhun tahansa kuvaukseen sisä- tai ulkotiloissa. Sen sijaan jos mietitään miksi hankkisit tälläisen kameran rakennuskäyttöön voidaan syitä keksiä useita:

### Laadunvalvonta

Omistaja tai vastaava ei voi aina olla rakennustyömaalla. Jälkikäteen on vaikea sanoa mitä asioita on tehty, kenen toimesta ja miten jos mitään nauhoitetta ei ole olemassa. Toki täytyy muistaa ettei 10m päästä otetut valokuvat juuri riitä dokumentoimaan yksityiskohtia. Silti, jos 8 tunnin työpäivä on pakattu vaikka kolmen minuutin videoksi on se näppärä vilkaista tarvittaessa.

### Varkaudenesto

Työmailla on aina paljon varkaita hoututtelevia tavaroita. Jos ei kamera varsinaisesti estä varkaita toimimasta saattaa se silti ainakin auttaa välttämään uusia varkauksia kun itse näet miten varkaat ovat toimineet. Toki kannattaa myös lisätä kyltti varoittamaan nauhoittavasta järjestelmästä. Kamera pitää tietysti asentaa sellaiseen paikkaan, ja kiinnittää asianmukaisesti, ettei siitä itsestään tule varkauden kohdetta.

### Oma dokumentointi ja ilo

Jos ei mistään muusta syystä niin lyhyen videon katseleminen on huomattavasti viidyttävämpää kun kymmenet pölyiset kuvat tai pitkät realiaikaiset videot. Rakentaminen kun ei monesti ole kovin nopeaa, tunnissa parissa ei aina tapahdu merkittäviä asioita, on sen katsominen pikakelauksella  ehdottoman tyydyttävää. Hommahan eteenee!

## Käytännössä

Yksi Brinnon parhaita puolia on sen käytön helppous. Paketti auki, patterit ja SD muistikortti sisään ja nauhoitus päälle. Vättämättä mitään muuta ei tarvitse valita kuin kuvan ottamisen intervalli. Koska tämän artikkelin oli tarkoitus olla pikakatsaus, emme lähde esittelemään kaikkia mahdollisia valintoja sen enempää vaan mennään suoraan asiaan.

Asensimme em. kameran testikäyttöön Villa Pasila projektin työmaalle seuraamaan vanhan rakennuksen purkua. Kuvausväli oli aluksi 30 sekuntia. Sitten kokeilimme yhtä minuuttia mutta totesimme sen liian pitkäksi tähän käyttöön. Kamera myös kuvasi aluksi 24h vuorokaudessa mutta pimeänä aikana tästä ei ole juurikaan iloa ilman infrapuna lisävarusteita. Onneksi valikosta löytyi helppo tapa rajoittaa kuvaaminen vain tietyille tunneille.

{{< youtube 8Pg5OtE6MoE >}}

## Kokemukset

Kamera on nyt kuvannut työmaalla melkein kaksi viikkoa eikä pattereiden heikkenemisestä ollut merkkiäkään. Olisi tietysti hienoa jos nauhoituksen saisi talletettua suoraan pilveen mutta sitä ominaisuutta tämä laite ei tarjoa. Ei toki ole iso homma ottaa muistikortti kamerasta ja siirtää tiedostot koneelle paikanpäällä. Laite tekee n. 1,5Gb AVI muotoisia tiedostoja jotka ainakin Mac:llä pitää konvertoida ensin MOV muotoon ennenkuin niitä pääsee vaikka iMovie ohjelmalla käsittelemään. 

Kerätään nyt vielä jonkun aikaa videota ja katsotaan sitten kaikki optiot läpi josko vaikka kuvanlaadulle voisi tehdä vielä jotain. Palataan sitten uudella artikkelilla asiaan.